Fino a tre anni fa Franco Avveduti non si era mai immischiato col mondo della pubblica amministrazione. Come burocrate, era un immigrato che veniva dal di fuori. Figlio di buona famiglia, a venti anni decise di iscriversi alla accademia militare di cavalleria. Era un buon allievo con ottime qualifiche. Più tardi fu un ufficiale di successo. Poi nel 1945 Avveduti si dimise dallo esercito. I militari lo avevano deluso. Avveduti, deposta la divisa, si iscrisse alla università. Nel 1947 era laureato e nel 1948 era procuratore legale. Intanto a Verona aveva conosciuto Paola, figlia di Antonio Alberti, potente senatore democristiano, e la aveva sposata. Il senatore poteva considerarsi il più influente uomo politico veronese. Gli elettori lo mandavano al parlamento coprendolo di voti preferenziali. Al seguito di Alberti, che era diventato vicepresidente del senato, Franco Avveduti nello immediato dopoguerra si trasferì a Roma. Tuttavia, da principio si tenne lontano dalla sfera di interessi del suocero. Gli piaceva parlare del suocero come di una facile occasione mancata che chiunque altro avrebbe sfruttato ma che lui, Avveduti, preferiva lasciare perdere. Solo verso il 1950 decise di accettare un posto nella organizzazione della fiera di Verona. Lo nominarono delegato cioè una specie di funzionario viaggiante con incarichi diplomatici di tenere i rapporti con le delegazioni commerciali, curare i produttori stranieri, le grandi ditte, la stampa. Questo era un compito che corrispondeva bene alla sua vocazione e nel quale Avveduti sapeva giostrare con notevole agilità. Quando il suocero morì, egli non perse il posto. A Verona il collegio di Alberti lo aveva ereditato Trabucchi e col collegio aveva ereditato la presidenza della fiera. Trabucchi continuò a valersi della collaborazione di Avveduti. L'ex-ufficiale del Novara-Cavalleria gli era simpatico. La sua distinzione lo impressionava. Lo confermò nell'incarico alla fiera. Avveduti funzionava benissimo come segretario particolare. Sapeva mobilitare prefetti e questori. Tutti gli invidiavano il suo segretario particolare.
